Cumsrcs Parrum. ‚153

Captos veterno vetitus oppressit sopora
Certe, priusquam staret hostile ad forum,
Ac ter negantis ora respiceret reus,
Alesque lucis crimina cecinerat mea.

05 Quae me recondet regio? qua moestum diem
Fallam latebra? quaero nigrantem specum,
Qua me sepeliam vivus, uhi nullum videns,
Nulli videndus lachrimas foveam meas.

Pontias Pilatus. cataplus.

Tarpeia superum rector, et magni peter

10 Mavors Quirini, quosque nunc melius colit
Urbs domina rerum, gentis eversae Phrygum
Prisci Penates, quando contingit mihi
Vestras ad aras trahere votivos greges 3

Ubi tecta coelo paria et auratas trabes
15 Gemmis rigentes, quaeque plausu personat
Populus subactis iura, qui populis dedit
Theatra, cernam, teque terrarum arbitrum,
Magnanime Caesar3 sive praesentem colit
Tua Roma supplex, proque toto quem dedit
20 Te poscit orbe, seu togatis coetibus
Te molliora regna Teleboum negant3
Ego nunc amicis heu procul, patria procul,
Honestus exul iubeor invisam polo
Frenare gentem, quae superbo nomine

V. 121. Teleboae (Τηλεβόαι) populus Acarnaniae,
cuius pars postea Capreas ltaliae insulam incolebat,
Tiberii Caesaris latibulum.

 

